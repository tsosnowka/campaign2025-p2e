- Informacje ogólne 
Państwo ukształtowało się w czasie samego zakończenia [[Czas Klątwy]] na Półwyspie. Wszystko zaczęło się od wojny domowej, rozpoczętej wraz ze śmiercią ostatniego króla - Torcala. Najistotniejszą frakcją walczącą w tym konflikcie, z punktu widzenia utworzenia Perhynu byli autochtoni - lud, który został niegdyś podbity przez 4 królestwa uciekające z południa. Autochtoni przyjęli do siebie przyjaciół z wymiaru bardzo bliskiego światu w którym żyli - feyów, ich rodzimy świat został niemal kompletnie zniszczony przez klątwę. Feyowie, pod władzą Maegala, wsparli swoich pobratymców. Pomimo śmierci przywódcy to właśnie ta frakcja zwyciężyła, niemal kompletnie anihilując buntowników odpowiedzialnych za śmierć Torcala i rozpętanie konfliktu. Trzecia frakcja - Rojaliści - opuściła Półwysep i wyruszyła na południe, by założyć [[Tirtalya]]. Władzę w nowo powstałym państwie przejął [[Renoc]] - zaufany Maegala, i jak się okazało jeden z potomków królewskiego rodu feyów. Jego wybranką została [[Junn]] - bohaterka, która wraz z kompanami zakończyła Czas Klątwy, wyswobodziła stare bóstwa z niewoli i ocaliła ten świat. By móc nadal kontynuować swoje dzieło, wraz z drużyną dostąpiła ascendencji. Od samego początku swojej państwowości Perhyn jest w sojuszu z dwoma państwami: - [[Yanthalei]] - sojusz był opłacalny dla obydwu stron - państwo trytonów od wielu lat robiło wszystko, by móc na powrót mieć jakieś znaczenie na świecie. Perhyn w początkowym okresie swojego władztwa nie najlepiej sobie radził z przejmowaniem terytoriów - było bardzo dużo lokalnych walk i niezadowolonych wielmożów. Z tego względu oddano jedną z prowincji, w zamian za pomoc i wiekuisty sojusz. Obydwa kraje były zadowolone z tego rozwiązania. - [[Edonia]] - ten kraj był w kompletnym rozpadzie, po klątwie, zniszczeniu Visceromantów i przebudzeniu Vanrila nic nie chroniło pozostałych edończyków przed napadami sąsiadów. Renoc wysłał część swoich sił, by ustabilizować te ziemie i wnieść na tron przyjaznych mu ludzi. Na jakiś czas to podziałało, jednak upadek Edonii był zbyt głęboki, by móc ją podnieść jednym, prostym gestem. Kolejni władcy się zmieniali, jednak sojusz był odnawiany - polityka czasów po klątwie była zbyt niestabilna, by łatwo rezygnować z sojuszów.

- Stolica
Arellya

- Władza
Centralna władza Perhynu ma ściśle zhierarchizowaną strukturę. Na czele stoi oczywiście król, bezpośrednio pod nim jest 4 Arcyksiążąt, każdy odpowiedzialny za oddzielną wielką prowincje Perhynu, pod każdym arcyksięciem działają książęta (zarządzający księstwami), a pod nimi hrabiowie (zarządzający hrabstwami). Co bardzo istotne, w Perhynie działa zasada "wasal mego wasala nie jest moim wasalem", czyli każdy odpowiada wyłącznie przed swoim bezpośrednim seniorem, zgodnie z czym król nie jest w stanie wydawać bezpośrednich rozkazów hrabiom. Zasada ta została ukuta w ogniu odbudowy państwa po wojnie domowej, celem rozdzielania odpowiedzialności za ustabilizowane części kraju, tak aby sam władca mógł skupić się zaprowadzaniu porządku w miejscach o które trzeba było nadal walczyć. Renoc i [[Junn]] posiadali 3 dzieci: Thiose, [[Faelan]] i [[Orphne]]. Thiose niestety zmarła w skutek bardzo dziwnej choroby, niespełna 100 lat temu. Choroba bardzo przypominała objawy Klątwy, lecz nie przenosiła się na innych. Niedługo potem ten sam los spotkał Renoca. Niestety w żaden sposób nie udało się go uratować. Od tego czasu państwem rządzi [[Faelan]]. Parę miesięcy temu u niego również zaczęły występować objawy.

- Religia
Z oczywistych względów najważniejszym bóstwem w kraju jest [[Junn]]. Nie oznacza to, że pozostałe bóstwa panteonu są pominięte, ród Renoca nie zapomniał dzięki komu posiada władzę w kraju. Kościoły oddają cześć całemu panteonowi, cały kraj wznosi do nich swoje modły. Perhyn jest jedynym krajem, gdzie kościoły panteonu współpracują w ramach jednej organizacji - [[Konsylium]]. Przedstawiciele bóstw, które brały udział w pokonaniu klątwy i [[Horkos]], wspólnie decydują o polityce kościołów i kultów, tak by nie wchodzić sobie w drogę i aby mieć możliwość obierania wspólnego stanowiska w obliczu niebezpieczeństwa z zewnątrz. Za takie niebezpieczeństwo jest uznana np wiara w Starych Bogów. Polityka wszystkich kościołów jest w tej kwestii jednolita - religia za którą kryła się [[Pierwsza Cywilizacja]], powinna zostać wyeradykowana, przy użyciu wszelkich dostępnych środków. Niestety nawet dzisiaj nadal istnieją czciciele tej zakazanej religii, dlatego też [[Konsylium]] powołało organizacje będącą jego zbrojnym ramieniem, wymierzonym w zaprzańców i heretyków - [[Zakon Horkosa]], jako, że jest to bóstwo praw i pierwszy w panteonie.

- Poddani
Społeczeństwo Perhynu jest niezwykle skomplikowanym zagadnieniem. Zaczynając od tego, że ziemie te niegdyś zostały podbite przez kompletnie obce ludy(4 królestwa z południa), które z oczywistych względów musiały represjonować podbitych autochtonów. Sami agresorzy nie byli monolitem, wywodzili się z państw, które przez większość swoich dziejów walczyli między sobą. Z tego kotła musiało w końcu wykipić, czego realnym obrazem była wojna domowa. Na to wszystko należy nałożyć jeszcze przybycie feyów i przejęcie władzy w całym kraju przez jednego z nich. Nie mówiąc już nawet o nagłym zwrocie w kwestii religii - usunięciu dawnych bóstw, do których ludzie byli przyzwyczajeni i zastąpienie ich kompletnie nowymi. Echa tych wszystkich wydarzeń są widoczne nawet dzisiaj. Nie wszystkim pasują rządy najeźdźcy - od momentu powstania Perhynu ród Renoca mierzył się z ponad 20 większymi buntami. Prowincje próbowały się oddzielać, opłacani korsarze plądrowali brzegi, agenci obcych państw(żadnym zaskoczeniem nie będzie fakt, że niemal wyłącznie odpowiadała za to [[Tirtalya]], ale również [[Ninshubur]]), przez różnego rodzaju spiski próbowali skłócić Perhyn z sojusznikami, nie mówiąc już nawet o wielokrotnych próbach zamachu na życia Renoca i jego rodu. Wszystko to napędza tylko różnego rodzaju napięcia - nie tylko między rasami, ale też na punkcie religijnym, czy politycznym. Zaścianek Perhynu, wszystkie małe miasteczka i zapomniane przez bogów wioski, to w zasadzie oddzielne, zamknięte światy. Ksenofobia i samosądy to niechlubne znaki rozpoznawcze tego regionu. Władanie tak skomplikowanym tworem nie jest proste. Szepcze się o tym, że ród Renoca posiada na swoje rozkazy tajną policje, przygotowaną i przeszkoloną przez kościół [[Feanor i Myrra]]. Są to jednak wyłącznie plotki.

- Ostatnie wydarzenia
Ostatnie lata nie były łatwe dla państwa - wzmocnienie [[Tirtalya]] kładzie się cieniem na planach polityków, klęska w obronie [[Edonia]] przed [[Ninshubur]], nie przyniosło chwały, a wręcz uwypukliło słabość sojuszników. Tajemnicza choroba trawiąca ród Renoca nie przydaje władającym tymi ziemiami popularności - wspomina się boskim gniewie, odwróceniu się panteonu państwa. A wszystko to w tle chaosu, który wydaje się panować wszędzie poza głównymi ośrodkami. Coraz częściej wspomina się, że jeśli Perhyn sam nie ustabilizuje swoich sytuacji, to zrobi to ktoś z zewnątrz.

- Plotki
Mówi się, że na córkę Renoca - [[Orphne]], nałożono karę śmierci, [[Faelan]] - jej brat, wyjął ją spod prawa. Nikt jednak nie mówi głośno za jakie zbrodnie.