- Informacje ogólne 
Tirtalya posiada bardzo burzliwą historię. Niegdyś to państwo było podzielone na 4 oddzielne królestwa, które zajmowały północną część wyspy. Królestwa były w stanie ciągłej wojny, z krótkimi okresami pokoju, aby złapać trochę powietrza. Były tak pochłonięte wzajemnymi waśniami, że przeoczyły niebezpieczeństwo z południa – plemiona barbarzyńców i uciekinierów ze zniszczonego cesarstwa [[Ephyrea]]. Ludy wypędzone klątwą z południa. Królestwa nie były gotowe na starcie z taką nawałą. Po kilku dotkliwych klęskach i kolejnych walkach pomiędzy sobą postanowiono uciec na północ - na Półwysep, sojusznicze ziemie. Po tym jak Królestwa zorientowały się, że Półwysep nie ma pełnej państwowości, a raczej jest luźnym związkiem plemion, do tego nie mającym zbyt wielkiego znaczenia militarnego to postanowiono podbić te ziemie, miast walczyć z hordą na południu. Wojna została wygrana, a 4 królestwa stopiły się w jedno. Po 100 latach wybuchła wojna domowa, klątwa została zniszczona, Maegala zabito, nowe bóstwa zapełniły wakaty w panteonie. Feyowie - najeźdźcy z obcego planu podbiły Półwysep. Rojaliści, ostatni bastion pamięci o 4 Królestwach został zmuszony do powrotu na rodzinne ziemie - na wyspę. Walki o odbicie ziem trwały ponad 50 lat. Frakcja Rojalistów w wyniku tych wszystkich wydarzeń poczuła się zdradzona. Odebrano im ziemie, którą sobie wywalczyli, zamordowano ich króla, a osoby, które w tym wszystkim uczestniczyły(bardzo aktywnie) wyniesiono do Panteonu. Dlatego też nie ma większych wrogów Feyów i bóstw obecnego Panteonu niż Stara Szlachta Tirtalyi.

- Stolica
Roghbarraigh

- Władza
Obecnie Tirtalya sprawuje władzę nad całą wyspą. U steru władzy pozostaje ród Torcala – ostatniego króla Półwyspu (linia wywodzi się od jego wuja, Anwasa). Obecnym władcą jest bardzo młody [[Berian mab Islwyn]]. Król posiada władzę absolutną. Bezpieczeństwo władcy zapewnie Straż Przyboczna, będąca jednocześnie Radą Państwa. Jest to bardzo elitarna jednostka. Liczba Strażników jest stała i zawsze równa ilości hrabstw w państwie - obecnie jest ich 37. Każde hrabstwo ma obowiązek wystawić jednego Strażnika. Wymagania względem takiego osobnika są bardzo wysokie, poza oczywistościami jak np wiek(25-60 lat) i rasa(wyłącznie ludzie), musi należeć do Starej Szlachty Tirtalyi - czyli jego przodkowie musieli odbić te ziemie z rąk barbarzyńców, oraz musi przejść szereg egzaminów testujących jego sprawność fizyczną, etykietę, wiedzę na temat polityki i historii. Dodatkowo egzaminy są powtarzane co 3 lata dla każdego Strażnika, tak, aby władca miał cały czas przy sobie osoby kompetentne, będące w stanie zapewnić mu bezpieczeństwo, ale także wykonać różne specjalne misje. Osoby, które odchodzą ze Strażników najczęściej nadal uczestniczą w życiu politycznym Tirtalyi, jako ambasadorowie, władcy ziemscy, generałowie, czy jak [[Cadfal]] - specjalni doradcy w obcych państwach.

- Religia
Pod względem religii Tirtalya mocno odstaje od pozostałych państw. Jest to jedyny kraj w którym obowiązuje oficjalny zakaz czczegnia obecnego panteonu. Zakaz jest traktowany bardzo surowo. Osoby otwarcie modlące się do głównego panteonu mogą zostać spalone na stosie – pod warunkiem, że odmówią publicznego wyrzeczenia się tej wiary. Mieszkańcy Tirtalyi uważają, że zostali oszukani przez bohaterów, którzy dokonali ascendencji, dlatego też wierzą w Stare Bóstwa(tak obecnie nazywane są bóstwa, które pochodzą z Pierwszej Cywilizacji), modlą się o ich wskrzeszenie i powrót do tego świata. Ze względu na to, że Stare Bóstwa nie odpowiadają na modlitwy to większość ludzi modli się do pomniejszych bogów, zajmujących się codziennymi sprawami.

- Poddani
Społeczeństwo Tirtalyi dzieli się w zasadzie na 3 grupy: 
1) Starą Szlachtę, czyli potomków ludów, które odbiły te ziemie;
2) Nową Szlachtę, czyli wszyscy, którzy zdobyli szlachectwo przez ostatnie ~400 lat 
3) Lud, czyli pozostali: rolnicy, mieszczanie, kupcy i przedstawiciele wolnych zawodów, przede wszystkim potomkowie podbitych plemion 
Fakt miażdżącej przewagi liczebnej ludu wymusił na szlachetnie urodzonych spore ustępstwa, przez co ci pierwsi mają wyjątkowo duże swobody. Podatki nie przygniatają najbiedniejszych, nie ma niewolnictwa, sędziowie wybierani są wśród mieszkańców danego ośrodka, brak jest przywiązania człowieka do ziemi itd. Z tego też względu rozpoczęto proces wzmacniania stanu szlachetnego, przez nadawania nobilitacji najbardziej zasłużonym(tj lojalnym i bogatym). Jeśli chodzi o podejście do ras, to państwo jest raczej otwarte, z niewielkim wyjątkiem odnośnie feyów, których nienawidzą i których mieszkańcy całej wyspy mają prawo bez sądu mordować, jeśli nawet stopą naruszą granicę Tirtalyi. Państwo nie przepada również za elfami(przez bliskość z feyami), ale jest to raczej niechęć niż nienawiść, wyspę zamieszkuje kilka elfich rodów.

- Ostatnie wydarzenia
Po tym jak 4 Królestwa zostały zepchnięte z wyspy, ludy, które do tego doprowadziły poszły w rozsypkę. Łączył ich tylko jeden cel - usunąć niebezpieczeństwo zagrażające im od północy, poza tą jedną rzeczą był to zlepek najróżniejszych plemion z całego południa. Zaraz po zwycięstwa cała koalicja rozpadła się na dziesiątki niewielkich plemion, czasami o zasięgu kilku wiosek. Te miniaturowe ośrodki konkurowały ze sobą, ale do momentu powrotu Rojalistów na te ziemie nie znalazł się nikt, kto byłby w stanie ponownie zjednoczyć tą ludność. To był właśnie klucz do sukcesu Rojalistów na wyspie - część plemion podbijali, część godziła się przejść pod ich kuratele, w zamian za opłacanie podatków otrzymywali ochronę i porządek. Państwo w pewnym momencie zawładnęło całą wyspą - to była dla niego najtrudniejsza chwila, oznaczało to bowiem, że zostanie dostrzeżone na arenie międzynarodowej, szczęśliwie większość państw nadal leczyło rano po Czasie Klątwy i nawet gdyby kogoś podkusiło utemperowanie rosnącego konkurenta, to zwyczajnie nikt nie był w stanie sobie na to pozwolić. Żeby mimo wszystko zaznaczyć swoją obecność i wzmocnić pozycje, a przy okazji zwiększyć swoje wpływy, w momencie, gdy państwo było gotowe zaatakowano [[Kilikia]] na południu. Wojna była krwawa i niezwykle brutalna. Kilikia ostatecznie się poddała, lecz nie została całkowicie wchłonięta – zachowała część autonomii.

- Plotki
Ostatnio sporo mówi się o Tirtalyi na dworach całego cywilizowanego świata. Państwo świetnie prosperuje, jest całkiem potężne, ambitne i co ważne - przepełnione poczuciem niesprawiedliwości. Ludzie zaczynają się zastanawiać w którą stronę skierowane zostanie ostrze rodu Torcala. Oczywistą odpowiedzią wydaje się [[Perhyn]]. Choć boryka się z wewnętrznymi problemami, nadal byłby potężnym oponentem, zwłaszcza uwzględniając jego sojusz z [[Edonia]] i [[Yanthalei]]. Mówi się też o archipelagu upadłego cesarstwa, czyli [[Ligurgia]], [[Narmeria]] i [[Kekropya]], jednak te 3 kraje też są obecnie w sojuszu. Najmniej prawdopodobną opcją byłby napad na [[Ninshubur]], nikt nie wie jak dużo potencjału jest jeszcze w tym kraju, jakie tajemnice skrywają krasnoludzkie kopalnie