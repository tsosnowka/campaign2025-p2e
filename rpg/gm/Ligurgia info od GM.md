- Informacje ogólne 
Największe z 3 państw wyspiarskich, wywodzących się z [[Ephyrea]] . To także pozostałości największego regionu upadłego cesarstwa, w którym znajdowała się jego stolica - Keleos(obecnie spoczywa na dnie morza). Ligurgia to silnie zorganizowane, zhierarchizowane państwo militarne, o twardym podziale kastowym.

- Stolica
Pyrrhon - został zbudowany niemal od podstaw, nieopodal miejsca, gdzie niegdyś stała dawna stolica cesarstwa.

- Władza
Ligurgią rządzi 3 oddzielnych królów: - odpowiedzialny za armię i prowadzenie wojny - odpowiedzialny za administracje i zarządzanie krajem - odpowiedzialny za sprawy duchowe i religijne Każdy z tych tytułów przynależy do innego klanu ligurskiej szlachty, wywodzącego się od ostatniego cesarza Ephyrei – Bathyklesa III - wojna - przynależy do klanu Ktesiphon; obecnie tytuł dzierży elfka - [[Aspasia]] - zarządzanie - przynależy do klanu Obelon; obecnie tytuł dzierży gnom - [[Iobatos]] - sprawy boskie - przynależy do klanu Kallipos; obecnie pod człowiekiem - [[Hegesinos]]

- Religia
Ludność Ligurgii przyniosła z północy wiarę w bóstwa panteonu. W zależności od kasty najpopularniejsi są [[Horkos]], [[Junn]] i [[Feanor i Myrra]] . Wśród niższych kast wciąż utrzymuje się wiara w Starsze Bóstwa([[Pierwsza Cywilizacja]]). Od kilku lat wśród kast rozwija się również wiara w [[Władcy Wód]] – grupę bóstw, które rzekomo przemawiają do ludzi z morskich głębin. Aby zwalczyć rosnące zagrożenia duchowe, Hegesinos ustanowił [[Ligurska Inkwizycja]]. Jej zadaniem jest wykorzenie wiary w Starsze Bóstwa i odkrycie kim są [[Władcy Wód]].

- Poddani
W Ligurgii niezwykle ważne jest zaszeregowanie do rodzin i klanów. To klan pełni nadrzędną rolę – może skupiać od kilku do nawet kilkudziesięciu rodzin. Rodziny wewnątrz klanów często walczą ze sobą o przywództwo. O ile przynależność do _rodziny_ opiera się na więzach krwi, o tyle do _klanu_ nie obowiązują już takie ograniczenia - nawet nie spokrewnione ze sobą rodziny mogą do niego przynależeć, a co równie istotne - nawet rodziny różnych ras mogą współistnieć w jednym klanie. Klany zapewniają członkom ochronę – są zobowiązane bronić każdej rodziny i każdego jej członka. Ważniejsze jest jednak kumulowanie siły politycznej - najpotężniejsze klany utrzymują kilkutysięczne armie i rozległe posiadłości; z tymi największymi muszą liczyć się nawet królowie(klany królów nie są największe, ani najpotężniejsze). Klany mają prawo przyjmować do siebie dowolne rodziny, jak i je wyrzucać. Ludność Ligurgii dzieli się na 3 kasty: - szlachtę - najmniej liczna grupa, składająca się z potomków rodzin szlacheckich z czasów cesarstwa. Całość władzy w państwie należy do nich, a także większość bogactwa. - wolnych - mieszkańcy miast, rolnicy, kupcy, zwykli żołnierze. Prawo ich chroni. Przez to, że szlachty jest coraz mniej, wolni od niedawna mają możliwość dostąpić szlachectwa - głównie na 2 sposoby: przez wkupienie się(całego swojego klanu), bądź adopcje przez kogoś z rodzin szlacheckich. Wolni dzielą się na 2 grupy: potomków rodzin z Ephyrei i rodzin, które przybyły tu w okresie powrotu, lub już po. - niewolników - najliczniejsza grupa w całym państwie. W większości są to potomkowie ludów, które próbowały przejąć te ziemie przed powrotem potomków z Ephyrei. Znaczący rozrost tej grupy nastąpił również po wojnie Ligurgii z [[Kilikia]]. Poza tym za najcięższe przewiny sądy mogą skazać obywatela – nawet wolnego czy, w wyjątkowych przypadkach, szlachcica – na utratę wolności i statusu. Niewolnicy są wykorzystywani do wszystkich ciężkich prac w państwie, jako służba klanów szlacheckich itp. Właściciel niewolnika może zrobić z nim co chce, są traktowani praktycznie jak część wyposażenia domostwa. Co jakiś czas wybuchają bunty niewolników, które władza tłumi przykładowo – i krwawo. To wśród tej grupy jest najwięcej kultystów [[Władcy Wód]]. Pod względem rasowym społeczeństwo Ligurgii składa się głównie z elfów, ludzi i gnomów.

- Ostatnie wydarzenia
Ligurczycy to bez wątpienia lud wojowniczy – trudy wojny nie budzą w nich strachu. Zaraz po powrocie na rodzinne ziemie zamierzali podporządkować sobie cały archipelag dawnego cesarstwa. Nie spodziewali się jednak, że natrafią na tak silny opór. Postanowili więc przeczekać kilka lat, odbudować się i zgromadzić nowe siły. W tym czasie pozostałe państwa archipelagu miały baczenie na ruchy Ligurgii, dlatego skierowali ostrze w inną stronę - ku wyspom [[Kilikia]]. Oficjalną przyczyną wybuchu wojny była polityka [[Kilikia]] względem piratów. Władze tego kraju miały z piratami podpisane umowy, które pozwalały im zimować na ich wybrzeżach, bez strachu przed prześladowaniami, w zamian za niewielką opłatę - i co ważniejsze możliwość skierowania piratów na konkretne cele. Ten dziwny sojusz był wygodny dla obu stron. Piraci mocno dali się we znaki powracającym Ligurczykom; ci nigdy im tego nie zapomnieli. Najważniejszy był jednak honor: potrzebowali zwycięskiej wojny, by zmazać klęskę poniesioną na archipelagu. Ligurgia zwyciężyła wojnę, zdobyła ogromne bogactwa i rzeszę niewolników. Wśród rozmów coraz częściej pojawiał się temat powtórnej próby zdobycia ziem [[Kekropya]] i [[Narmeria]]. Ich plany zostały jednak poplątane przez ich własne zwycięstwo. Niewolnicy z [[Kilikia]] nie byli przyuczeni do posłuchu. Wojna mocno nadszarpnęła liczebność wojsk, jednocześnie drastycznie zwiększając liczbę niewolników. Państwo pogrążyło się w długotrwałych, krwawych buntach, silnie paraliżujących Ligurgie na wiele lat. Plotka głosi, że [[Kekropya]] i [[Narmeria]] po cichu wspierały armie zbuntowanych niewolników, by osłabić Ligurgię. Zaraz po tym nastąpiły dwa kolejne wydarzenia, które uniemożliwiły powrót do rozważań nad ewentualną wojną z sąsiadami: - agresja [[Ninshubur]] na [[Edonia]] oraz zawarcie sojuszu obronnego przeciw ewentualnemu atakowi z północy; - lokalna wojna z mieszkańcami byłej stolicy cesarstwa - jak się bowiem okazało po zbudowaniu Pyrrhonu(umiejscowionego przy brzegu morza, które zalało starą stolicę), w ruinach dawnej stolicy zalęgły się tajemnicze morskie stwory. Stworom nie podobało się, że nad ich głowami powstało ogromne miasto z wielkim portem - rozpoczęły więc atakować statki i nadmorskie posiadłości. Skala zagrożenia zmusiła władze do przeniesienia portu daleko od Pyrrhonu; armia stale okupuje wybrzeże, odpierając kolejne ataki.

- Plotki
Od kilku lat krąży plotka, że gdzieś na północy żyje potomek Bathyklesa III - cesarza Ephyrei.