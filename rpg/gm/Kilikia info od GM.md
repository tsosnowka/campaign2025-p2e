- Informacje ogólne 
Kilikia jest państwem wyspiarskim, oddzielonym od większej wyspy na północy(dzisiejszej [[Tirtalya]]) przez działanie klątwy. Kilikia zawsze znana była z niemal przysłowiowej tolerancji i otwartości. Głównie na jej terytorium uciekali mieszkańcy zniszczonego przez klątwę cesarstwa [[Ephyrea]]. Ci, którzy nie byli w stanie osiedlić się na wyspach zajęli południowe części dzisiejszej [[Tirtalya]]. Wskutek tarć i wewnętrznych konfliktów, ludność coraz silniej parła na północ - co w dłuższej perspektywie doprowadziło do wielkiej wojny i exodusu północnych królestw(4 królestwa, które następnie najechały półwysep - więcej informacji w [[Perhyn]] i [[Tirtalya]]), które nie były w stanie oprzeć się najeźdźcom. Te ziemie są jednak najbardziej znane z tego, że od wielu wieków mocno sprzyjają piratom. Jest to tylko częściowo prawda, ale wystarczy, aby w wyobraźni mieszkańców pozostałych krajów Kilikia rysowała się jako kraj bezprawia i braku jakiejkolwiek władzy zwierzchniej. Ulgowe traktowanie piratów wynika raczej z politycznej kalkulacji, niż jakiegokolwiek szczególnego afektem władców do korsarzy. Państwo ma spory wpływ na to kogo piraci atakują, a kogo nie, jakie transporty są chronione, a które spotykają przykre wypadki - dzięki temu można śmiało założyć, że Kilikia ma największy wpływ na to co się dzieje na morzach ze wszystkich państw. Piraci natomiast mają bezpieczną przystań, co zdecydowanie utrudnia ich wyłapanie przez pozostałe państwa.

- Stolica
Korakassa

- Władza
Kilikią już od wielu pokoleń rządzi dynastia Trachea - kuzyni [[Ród Mermnadów]], dynastii rządzącej niegdyś upadłym cesarstwem [[Ephyrea]](to właśnie dlatego uciekinierzy z cesarstwa obrali ten kierunek). Obecnym władcą jest [[Candales]], władca, o wielkim zamiłowaniu do przygód. Był szóstym dzieckiem poprzedniego króla - Ezarda, nie mając praktycznie żadnych szans na koronę uciekł z dworu, wraz z grupą przyjaciół(również dzieci szlacheckiego pochodzenia, często w sytuacji podobnej do jego). Miał wtedy 15 lat. Przyłączył się do piratów, nauczył się żeglarstwa, słuchania rozkazów i władania kordelasem. Gdy miał 21 lat dowodził już okrętem. Gdy [[Tirtalya]] wypowiedziała wojnę jego ojczyźnie nie było go w domu już od siedmiu lat. Nie zdążył uratować swojej rodziny, ale zdążył stawić taki opór wojskom przeciwnika, że porzuciły one myśl o wchłonięciu całego kraju. Niestety Kilikia przegrała tą wojnę. Nie utraciła swojej państwowości, ale pozostaje pod faktyczną zwierzchnością [[Tirtalya]], która sprawuje władzę za pośrednictwem królewskiego doradcy - [[Cadfal]]

- Religia
Mieszkańcy Kilikii nigdy do końca nie przekonali się do bogów głównego panteonu - i to prawdopodobnie jedyna rzecz, która łączy ich z [[Tirtalya]]. Władza nigdy szczególnie nie ingerowała w wierzenia poddanych, nigdy też nie zaistniał standardowy mariaż tronu z ołtarzem. Z tego też względu w Kilikii czci się bardzo szeroki wachlarz bóstw - od głównego panteonu, po bóstwa Niemych Wydm. Nic nie stoi również na przeszkodzie, by poszczególne religie interpretować tu według własnych wizji, np. poprzez oddawanie czci tylko jednemu aspektowi konkretnego bóstwa. Z tych względów jest to idealne miejsce na szerzenie się najróżniejszych kościołów, kultów i kompletnie nowych religii. Mówi się, że jeśli gdziekolwiek jeszcze przetrwali wyznawcy Starych Bóstw, to właśnie tu – w Kilikii.

- Poddani
Pod względem demograficznym państwo Kilikii jest silnie zróżnicowane. Trzonem społeczeństwa są potomkowie plemion ludzi, mieszkających tu od niepamiętnych czasów. Jak żaden inny lud zamieszkujący te ziemie, wierzą w wolność – a narzucona im podległość jątrzy się w nich niczym najgorsza rana. Kolejną, bardzo liczną grupą, są potomkowie uciekinierów z cesarstwa [[Ephyrea]] - ci, którzy czy to z powodów politycznych, czy osobistych, nie powrócili do ojczyzny, gdy klątwa opuściła ich ziemie. Ta grupa pod względem rasowym jest niezwykle zróżnicowana. Wydawałoby się jednak, że prym wiodą tu niziołki i elfowie. Mówi się, że niziołkom zasmakowało życie w Kilikii i nie chcą znów ruszać w podróż, by po raz kolejny od nowa budować całe społeczeństwo. Elfowie natomiast - jeśli uda się od nich cokolwiek wyciągnąć - mówią, że nie byliby w stanie patrzeć na to, co zostało z cesarstwa - wolą pielęgnować w swoich sercach wspomnienia tych miejsc, gdy było w pełni chwały. Reszta społeczeństwa Kilikii przypomina otaczające ją morza - jest płynna i w ciągłym ruchu. Wiele osób przybywa tu ze względu na wolność religijną, inni przypływają pod pirackimi flagami, jeszcze inni uciekają spod tyranii [[Tirtalya]]. Tworzy to ogromny miszmasz różnych ras, kultur i religii, czyniąc z Kilikii prawdziwy tygiel narodów.

- Ostatnie wydarzenia
Kilikia w ostatnich latach nie sprzyjało szczęście. Ogromny exodus ludności, która przybyła tu po upadku cesarstwa, nie obył się bez reperkusji. Potwierdziły to kolejne konflikty. Po klęsce zadanej przez [[Ligurgia]] państwo nigdy nie odzyskało dawnej siły militarnej. [[Tirtalya]] wykorzystała to sprawnie, bardzo szybko podporządkowując sobie Kilikiię. Z każdym kolejnym rokiem [[Tirtalya]] zwiększa obciążenia nałożone na wyspy. Jedni mówią, że chcą w ten sposób wzbogacić się na podbitym kraju, inni twierdzą, że spychają słabe państwo pod ścianę, by w końcu samo eksplodowało, co dałoby możliwość na pełen podbój, zachowując czyste ręce. Słabość rządów państwa próbują wykorzystać piraci. [[Liga Czarnych Żagli]] chętnie pomogłaby wyswobodzić się Kilikii z więzów paddaństwa w zamian za większy wpływ na kierunek, w jakim zmierza państwo. A mówi się, że piraci posiadają wyjątkowo niebezpiecznych sprzymierzeńców.

- Plotki
Król ma dwoje dzieci - syna i córkę. Kilka tygodni temu oboje zaginęli. Spekuluje się, że zostali porwani.